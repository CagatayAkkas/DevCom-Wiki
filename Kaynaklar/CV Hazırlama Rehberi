DevCom Rehber: CV Hazırlama.

Öncelikle toplu ilan açılan işe alımlarda CV’ye bakılan süre, farklı araştırmalar farklı sonuçlar verse de 6-7 saniye olarak kabul edilir. 

Hedefimiz, en az başlıkla/yazıyla en fazla bilgiyi karşıya aktarmak olmalı.

+En üste isminiz, mail-telefon ve konumunuz.

+Ardından “Link” başlığı altında sizi temsil eden linkler: GitHub, LinkedIn, LeetCode vs.

+(Opsiyonel) “About” kısmı altına sizi özetleyen azami 2 cümle.

+Yetenekler kısmı: Başvuracağınız yere göre *en* önemli olan en başa yazılmalı.

+Eğitim: Başlama-mezuniyet tarihini unutulmamalı.

+Tecrübe: (opsiyonel) ilgili yerde kullandığınız teknolojiler veya ne yaptığınızı azami 2 cümle ile belirtin.

+Projeler: Mutlaka GitHub linklerini bırakın. Linkleri mutlaka kısaltıcılardan *kısaltın* ve onların zamanı bir noktada biteceği için farklı yere göndermeden yenileyin.

+Gönüllü çalışmalar. (Opsiyonel) Ne yaptığınızı açıklayabilirsiniz.

+Referanslar: Hocalarınızdan veya önceki çalışma arkadaşlarınızdan *parametreli* ve sizi öven bir yazı alın. Altına mutlaka kişinin iletişim bilgilerini ekleyin. Her şirkete göre ilgili parametreleri güncelleyin.

+(opsiyonel) Bilinen diller ve askerlik durumu: Burada ana dil veya profesyonel gibi *seviyeyi* belirtin. Askerliği tek kelime ile açıklayın (“Done”) yapmadıysanız hiç yazmayın.

CV’ler *her* gönderimden önce mutlaka güncellenmeli. Linkler yenilenmeli, referans tazelenmeli, yetenek veya proje konumları şirkete göre ayarlanmalıdır. 

Iskaladıklarımız mutlaka vardır. Ancak hobilerim tarzındaki sözel başlıkları önermiyoruz.

Başarılı yazılımcıların CV’lerine baktığımızda sadeliğin ön planda olduğunu görüyoruz. Ne yaparsanız yapın gereksiz tasarım içeren *balon* şablonlardan kaçının =)

Önerilen şablon (bahsettiğimiz sıraya göre düzenleyiniz): https://www.canva.com/templates/EAGKvPsebtE-white-and-black-modern-new-graduate-professional-resume/

Fikir alabileceğiniz şablonlar deryası: https://www.canva.com/resumes/templates/