DevCom Biyografi: Steve Jobs

1955 yılında doğdu ve ailesinin kendi içinde yaşadığı sorunlardan dolayı evlatlık verildi. Yeni ailesi standart insanlardı. 
Ancak Steve, onları ileride gerçek ailesi olarak anacaktı.

Steve, o dönem için normal bir gençlik geçirdi. Bazen bahçede çalıştı bazen babasıyla cihazları kurcaladı. Ancak çocukluğundan beri Kiliseyi sorgulamış 
ve saçma olduğuna karar vermişti. Bunun yerine kendini Zen eğitimine verdi. 

Reed Üniversitesine başladı. Ancak 6 ay sonra okulu bıraktı. Zen eğitimine devam etmek için Hindistan’a gitti. Burada 7 ay kadar arayışına devam etti.

20’li yaşlara geldiğinde bilgisayarlara ilgisi arttı. Arkadaşı Steve Wozniak ile birlikte Apple 1 olarak anılacak bilgisayarı tasarladılar. 
Ana hedefleri beyaz eşya gibi aletler üretmekti. Güzel görünmeleri ve çok rahat kullanılmaları gerekiyordu.

Ardından girişimleri ilgi görünce onlara büyük kazanç getiren Apple 2’yi çıkardılar. Bu cihaz Steve’in temel felsefelerinden olan uçtan uca kontrol fikrine aykırı idi. 
Üzerinde çok fazla soket bulunuyor ve cihaz açılabiliyordu. 

1984’te ilgili kitaba ithafen kendilerini büyük biradere karşı olan asiler gibi gösterdiler. Gerçekten de yeni cihazları Macintosh, tam paket olarak gelen 
ve kullanıcı deneyimine odaklanan bir cihazdı. Bu, bilgisayarlar için bir devrim olacaktı.

Ancak şirket içi sıkıntılardan dolayı Steve atıldı. Ardınan NeXT şirketini kurdu ve “kusursuz” küp şeklinde bir bilgisayar tasarladı. Ürün başarısız bulundu. 
Ardından Pixar’ı satın aldı ve Toy Story gibi bir efsaneyi çıkarabildi. Yıllar geçmiş, öfkeler dinmişti. Apple, onun yokluğunda inovasyonu kesmiş ve batmaya doğru giden bir şirket olmuştu. Geri dönmesinin vakti gelmişti.

1998 yılında iMac, 2001 yılında iPod, 2003 yılında iTunes Store ile birlikte elini nereye attıysa devrim yaptı. 2007’de iPhone’u tanıttı ve dünyayı değiştirdi. 
2010 yılında iPad’i tanıtarak yine önemli bir kategoriyi hayatımıza soktu.

Ancak bunlar olurken Steve çok yıpranmıştı. 2004 yılında Pankreas kanseri teşhisi konuldu. Operasyonlar sonucunda daha fazla protein alması gerekti. 
Ancak Zen eğitiminden gelen vegan beslenme alışkanlığı işleri zorlaştırdı. Kanserle defaatle savaştı ve hasta bile olsa işlerine ara vermedi. 
2011’de 56 yaşında hayatını kaybetti.

Steve, ilginç bir insandı. Sanıldığı aksine sakin ve bilge değil, bilakis aşırı hızlı parlayan garip biriydi. Çalışanlarına herkesin ortasında bağıran, 
işine gelmeyince yine herkesin ortasında ağlayan, her şeyi siyah beyaz gören ve çok ikna edici konuşan bir yapıya sahipti.

Gençliğinde (1987) Chrisann’ı hamile bıraktı ve kızı Lisa doğdu. Ancak Steve onun kendi kızı olmadığına diretti ve kendisi milyonerken bile aileye yardım etmedi. 
DNA testi yapıldı ve %94’lük oranla baba olduğu ortaya çıktı. Ancak Steve yine umursamadı ve aylık 385 dolarlık nafakasını ödeyip gerisine karışmadı. Steve, 
Laurene ile tanıştı ve evlendiler. 3 çocukları oldu. Steve olgunlaşınca reddettiği kızı Lisa ile arayı düzeltmeye çalıştı. Zamanında da yaptığı bilgisayara 
Lisa adını vermişti ve pişmandı. Standart bir aile hayatı geçirdi. Son döneminde tanrının %50 ihtimalle olabileceğini söylemeye başlayıp yinede risk almayı seçmiştir. 
Ölürken son sözleri “Oh, wow. Oh, wow. Oh wow.” olmuştur.

Steve Jobs, dünyayı değiştirmiş kişilerden biridir. Saydığımız tüm cihazlar, kendi dönemlerinde hayal ötesi iyi şeklinde görülmüştür. 
Biz de onların hakkını verip zamanı geldikçe hepsinin hikayelerini anlatacağız =)

Detaylar: Steve Jobs, Walter Isaacson (kitap)