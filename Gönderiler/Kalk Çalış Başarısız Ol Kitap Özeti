DevCom Kitap: Kalk Çalış Başarısız Ol!

Akademiklink kanalının yüzü, Prof.Dr. Behçet Yalın Özkara tarafından yazılmıştır ve kitap gelirlerinin bağışlanacağı söylenmektedir.

Tek günde rahatlıkla okunabilecek akıcı bir yapıya sahip. İçinde bolca espri bulunuyor ve okuyucu ile konuşur bir havası var. 

Kitabın ana konuları:

+Matematiksel olarak neredeyse kesin başarısız olacaksın.

+Zengin ailede doğmak, bağlantılar, torpil ve şans çalışmaktan çok daha etkili.

+Çalışarak başarılmıyor ama mecbur çalışacaksın.

Özet: Zaten her türlü başarısız olacaksın. Bunu bilmeden hayallerle yaşayıp çökme. Bunu bil, öyle çök.

Anlayacağınız üzere kitap bariz karamsar. Yazar, çok fazla noktada kendi ile çelişiyor. Kitabın bölümleri farklı zamanlarda yazılmış gibi duygusal farklar barındırıyor.

Mesela yazar, sıradan insanların çalışmakla bir yere varamayacaklarını ve hikayelerinin bilinmeyeceğini söylüyor. Halbuki kendisi kitap boyunca defaatle kendi hayatından 
bahsediyor; gittiği okullara, ulaştığı akademik başarılara değiniyor. Kendisinin zorlu şartlardan geçtiği bariz. Ancak “veriler böyle” minvalinden karamsarlık abartılıyor.

Ayrıca kitap kendini baltalayan bir felsefeye sahip. Çalışmaya mecbursun dedikten sonra “Çalışmak, olabilecek en büyük ahmaklık” düşüncesinin altı tüm kitap boyunca çiziliyor. 
Zamanında günah olmasın diye yapılmayan sahtekârlıkların bugün torunlardan çıktığı söyleniyor. Okuyucu, açıktan olmasa da dolaylı olarak kötüye yönlendiriliyor.

Yazarın da isteğinin bu sorunları çözmek olduğu ve bunun için çok gayret ettiği bilinmektedir. Yazarın iyi niyeti, samimiyeti, saygıya hakkı ve fedakârlıkları sabit 
olmakla birlikte eser; gayreti, fedakârlığı ve isteği yansıtmamakta hatta kötülemektedir.

Ülkemizde torpil gerçeği vardır. Dünyamızda sosyal çöküntü mevcuttur. Ahâksızlığın ve kendini aşağılamanın çok para ettiği mâlumdur. Ancak yapılması gereken umudu kesip 
kötüye uymak değil, gerekeni yapıp umut olmaktır. Başarmayı hedeflemeyip çökmeye laf etmek kimsenin hakkı değildir. Zaman ve şartlar, gayretin lehine dönmektedir. 
Tek hayatınız var. Ahlaksızca para kazanıp “zaten olmazdı” diye ölene kadar geriye bakabilir veya “Ben gereğini yaptım.” diyerek ferahça ilerleyebilirsiniz.

Açıkçası, okuyacağınız kitaba kalbini açan biriyseniz okumanızı tavsiye etmiyoruz. “Hayat sonsuz umut ve motivasyon ile geçmez. Gerçekler de lazım.” diyorsanız, 
“İktidar, Gücün 48 Kuralı” kitabını okuyabilirsiniz =)