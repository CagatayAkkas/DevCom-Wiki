DevCom Bilgi: Her gün oynadığımız oyun: Vampir Köylü

Çoğumuzun küçükken oynadığı bu oyunda rastgele belirlenen vampirler herkesin gözleri kapalı iken köylüleri avlarlar. Gözler açıldığında ise kimin vampir olduğuna dair 
tahmin, çıkarım, manipülasyon ve yalanlarla bir kişi asılır. Eğer vampirlerin tamamı asılırsa köylüler, asılamazsa vampirler kazanır. 
Biz de farkında olmadan her gün bu oyunu oynuyoruz. Peki nasıl?

Öncelikle bu oyun Sovyet Rusya’da Mafya ismiyle çıkmıştır. Ardınan ülke yıkılınca oyun diğer coğrafyalara yayılmış ve toplumlarca yorumlanmıştır. 
Böylece oyun o dönemde kurt adam, vampir ve tabii ki Avrupa’da cadı avı olarak yaygınlaştı. Çokça yeni rol eklendi. Dedektif, doktor, medyum, şerif, gardiyan, 
cadı avcısı… Ancak olay hep aynıydı. İçerideki ötekiyi bulmak.

Sosyologlarda bu oyuna bayılmış ve üzerine sayısız çalışma yapmışlardır. Bunlardan çıkan bazı bulgular: 

1)Toplumun haklılığını kabul:
6 kişinin önden belirlenmiş, 1 kişinin dışarıdan alındığı senaryoda 3 çizgi gösterilip kısa olanın hangisi olduğu soruluyor. 6 kişi bilerek yanlış cevap veriyor. 
Bu durumda neredeyse her zaman 7. kişi de gözüyle gördüğüne değil, topluma uyuyor. 

2)Şüphenin yıkıcı etkisi:
Her gece bir köylü öldükçe gruptaki güç dinamikleri de değişiyor ve herkes kendini tekrar konumlandırmak zorunda kalıyor. Bu sürecin başında ise ima yolu ile bile 
bahsedilen köylüler işler zorlaştığında ilk asılanlar oluyor. Yani insanlar zor anlarında mantığı değil duygularına/şüphelerine odaklanıyor ve haksız bile olsa 
sosyal hiyerarşideki en güçsüz kişiyi asıyor. 

3)Yalanın bedeli ve sorumluluktan kaçma.
Her gün biri asılmak zorunda. Ancak kimse şu kişi asılsın diyemiyor. Çünkü kişi asıldıktan sonra köylü çıkarsa tüm oklar ona dönecek. Bu durum da sıkıntının bariz 
olduğu anlarda bile sivrilmeyi engelliyor ve herkesi susturuyor. Yani sürü psikolojisi bazı durumlarda vampire yarıyor.

Hayatımız da aynen böyledir. Zoom toplantılarında dönen güç savaşları, maske olarak kullanılan CV’ler, sunumlarda abartılan sayılar ve ezbere nasılsın soruları ile 
aslında farkında olmadan hep bu oyunu oynuyoruz. Bugün sosyal medyadaki linç, aslında bir asılma ritüeli. Birini ötekileştirmek aslında bizim gruba ait kalmamızın yolu. 
Şirket/grup içi gıybet aslında kovulacak sıradaki kişi olmama çabası ve durmaksızın koşumuz son sırada kalıp elenmeme gayreti.

Şunu anlamalıyız. Oyun inkâr edilemez. Ancak avantajın köylüden yana olduğunu bilmeliyiz. Yapmamız gereken oyunu doğru oynamak. Gıybet ile aslında kendi altınızı oymayın. 
Yalan ile okları üzerinize çekmeyin. Yeni insanlarla tanışarak ağınızı genişletin. Kendinizi savunmaktan korkmayın. İftira atmayın ve en önemlisi: başkasını değil, 
kendi karakterinizi oynayın =)

Detaylar: https://youtu.be/Mamzmv5cfuQ?feature=shared