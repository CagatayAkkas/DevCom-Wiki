DevCom Biyografi: Elon Musk

Yazarın Notu: Musk, yaptıkları tarafında zirve bir isim olup kişilik açısından aynen babası gibi gayet sorunludur. İş ve aile hayatında çevresine zulüm düzeyinde 
zarar vermiştir. Resmi olarak 2 kişiyle evlenip 3 defa boşanmıştır. 4 farklı kişiden 13 çocuğu olduğu sanılmaktadır. Donör olarak yaptığı çocukların sayısı bilinmemektedir. 
Sayılan eylemler zulüm olmamak ve kimsenin özel hayatı kimseyi bağlamamakla birlikte, bu örneğin yakın çevresi ve psikolojisi hakkında numune olabileceği kabul edilerek 
iktifa edilmiştir. İlgili biyografinin övgü olarak anlaşılmaması ve Musk’ın iş etiği haricinde örnek alınmamasını temin için bu ön notu uygun gördük. İyi okumalar =)

PayPal, SpaceX, Tesla, Neuralink, X (Twitter), SolarCity, The Boring Company. Elon Musk bir mutant ve başarısı asla şans değil. Bu şirketlerinin her biri bir başarı 
hikayesi ve ayrı bir gönderiyi hak ediyor. Ancak bugün biyografisine odaklanacağız.

Musk, 1971’de Güney Afrika’da doğdu. Zor bir çocukluk geçirdi. Annesi aynı anda 3 işte çalışmakta, babası ise riskli girişimler peşinde koşup bir batıp bir 
çıkmaktaydı ki babasının zihin dünyası işlerinden de beterdi (ileride üvey kızını 2 defa hamile bırakacaktı). Aile için sorunlar, Musk 8 yaşında iken zorlu bir boşanma 
dönemini getirdi.

Yaşadığı ortam ise felaketti. İnsanlar öldürülmekte, aileler çocuklarını güçlü olanın hayatta kalacağının öğretildiği kamplara göndermekteydi. 
Elon’un da gönderildiği bu kamplarda çocuklar yemek veya ödüller için birbirlerini çıplak elle dövmekte bazen ölenler olmaktaydı. 

Elon bu ortamdan kaçmak için bolca kitap okumakta ve kafasını mühendislik ile meşgul etmekteydi. Kendisinden küçük bir kız bir de erkek kardeşi vardı. 
Elon, önce Kanada’ya ardından da Amerika’ya göçmüş ve eğitim/girişimcilik hayatı başlamıştır. 

Musk, Pennsylvania Üniversitesinde fizik ve ekonomi alanlarında çift ana dal yaparak mezun oldu. Hemen ardından Stanford Üniversitesinde uygulamalı fizik ve malzeme 
bilimi alanında yüksek lisansa başladı. Ancak internet ve girişimcilik tarafındaki gelişmeleri fırsat bilip bu eğitimi iki gün sonra bıraktı.  

Zip2
95 yılında Musk, kardeşi Kimbal ve arkadaşı Greg ile Zip2’yi kurdu. Şirketin amacı, internet üzerinden gazeteler için iş rehberi ve harita hizmetleri sağlamaktı. 
Yani bir nevi küçük çaplı bir Google Maps’ti. Bu dönemde şirketin tüm kodlamasını Elon bizzat yaptı. Gazetelerle anlaşmalarından sonra 3 milyon dolar yatırım aldı. 
99 yılına gelindiğinde Zip2 307 milyon dolara satılırken Elon’a 22 milyon kaldı.

PayPal:
99’da Elon X (.com) adlı çevrimiçi bir bankacılık ve ödeme sistemi kurdu. Amacı geleneksel bankacılığı değiştirmekti. İnsanlara internet üzerinden para transferi ve 
e-posta ile ödeme imkanı tanıdı. 2002 yılında eBay PayPal’ı 1.5 milyar dolara satın aldı. Elon buradan 180 milyon kazandı.

SpaceX:
Musk çocukluğundan beri Mars’a gitme hayali kurmuştur. 2001’de Mars Oasis projesini planlamış ve Rusya’dan ikinci el füze almak istemiştir. Fiyatı pahalı bulunca da 
kendi yapmaya karar vermiştir ve bu şekilde 2002’de SpaceX kurulmuştur. 

SpaceX’in ilk büyük başarısı yıllar boyunca geliştirilen Falcon 1 roketidir. İlk roket 2006’da fırlatılmış ve 30sn sonra patlamıştır. ikincisi 07’de fırlatılmış ve 
5 dakika içinde başarısız olmuştur. Üçüncüsü 08’de 2 dakikada kontrolden çıkıp düşmüştür. Üçüncü fırlatma zaten şirketi iflasın sınırına getirmiştir. 
Ancak her yerden borç alınarak dördüncü zorlanmıştır. Dördüncü fırlatmada başarı sağlanmış ve özel bir şirketin geliştirdiği ilk sıvı yakıtlı roket yörüngeye ulaşmıştır. 

Bu noktadan sonra:
+Falcon 9 ile büyük ölçekli roketler,
+Dragon Kapsülü ile uzay istasyonuna kilitlenme,
+Falcon 9’un dik indirilerek tarihe geçmesi,
+İlk yeniden kullanılan roket,
+Falcon Heavy ile dünyanın en güçlü roketi,
+Astronot taşıyan ilk şirket,
+İlk sivil uzay yolculuğu,
+En büyük roket…
Gibi başarılara da imza atılmıştır.

Tesla:
Musk’ın hayallerinden biri de yenilenebilir enerjidir. Kendisi 04’te Tesla’ya 6.5 milyon dolar yatırım yaparak şirkete katılmıştır. 
08’de ilk elektrikli spor otomobil Roadster çıkmıştır. Menzili 393 km’dir. Ancak üretim maliyeti aşırı yüksektir ve şirket batmanın eşiğine gelmiştir.
Bu noktada Elon CEO olmaya karar vermiş ve kontrolü ele almıştır. 10’da Tesla’yı halka açmış ve 226 milyon dolar toplayarak şirketi ayakta tutmuştur. 
Düzenli olarak verdiği tam otomatik sürüş vaadi hiç gerçekleşmemiştir. Ancak ürettiği araçlar başarılı olmuş ve bugün kendisinden sonra gelen 10 otomotiv şirketinin 
toplamından fazla değere sahiptir.

SolarCity:
Kuzenleri tarafından kurulup temiz enerji için evlerin çatılarını güneş panellerinden yapmaya çalışmıştır. 16 yılında Tesla ile birleşmiştir.

The Boring Company:
Yer altı tünelleri kazmak ve ulaşımı hızlandırmak/değiştirmek için kurulmuştur. 

OpenAI:
Musk’ın bir takıntısı da robotların dünyayı ele geçirmesini engellemektir. Bundan dolayı OpenAI kurucuları arasında bulunmuş ve yapay zekayı insanlığa 
açık hale getirmeye çalışmıştır. 18 yılında şirketin kâr amacı güttüğünü ve amacından saptığını düşünüp şirketten ayrılmıştır.

Neuralink:
16 yılında Musk tarafından kurulmuştur. 20 yılına gelindiğinde ilk canlı sunum yapılabilmiş ve maymunlar üzerindeki deneyler gösterilmiştir. 
21 yılında ilk insanlı deney gerçekleşmiştir. 

Twitter:
Musk’ın takıntılarından bir diğeri Twitter’dır. Kendisi devamlı tweet atmakta ve bazen bu mesajlar büyük sorunlara sebebiyet vermektedir. 
22 yılında Musk şirketin %9,2’lik hissesini almıştır. Ardından yönetimden memnun kalmayıp 44 milyara satın almayı teklif etmiştir. 
Satın alım sonrası çalışanların %75’ini işten çıkarmış, abonelik sistemi getirmiş, mavi tiki değiştirmiş, algoritmayı güncellemiştir. 
İlk dönemlerinde özellikle reklam verenler tarafından olumsuz karşılanan platform bugün finansal olarak toparlanmaktadır.

Musk, bu başlıkların tamamı için hayal ötesi çalışmış ve hepsinde bambaşka imkansızlıkların üstesinden gelmiştir. Başta söylendiği gibi hepsinin hikayesi ayrı anlatılmalıdır. Bu gerekliliğin bir kanıtı olarak SpaceX’ten bir bölümü anlatmayı uygun gördük.

Musk ve ekibi 4. fırlatma için hava kuvvetlerinin verdiği uçakla birlikte yakıt tankını götürüyordu. Ekibin durumu vahim ötesiydi. Herkes varını yoğunu 
ortaya koymuş ve son fırlatma için son bir gayret gösteriyordu. Uçağın yakıtı azaldığından alçalmaya başladı. Tam o anda hava basıncı değişiminden yakıt 
tankı sızdırmaya başladı. Musk ve ekibi ceplerinden çıkardıkları çakılar ve etrafta buldukları parçalarla depoyu yamamaya başladırlar. 
O anlarda Bülent Altan isimli Türk, pilotlara yükselmelerini haykırıyordu. Yazar, o anı: “Koca bir Türk, olabilecek en beyaz Amerikalılara yükselmeleri için bağırıyordu.” 
diye anlatıyor. Ekip, uçağın yakıtı bitmeden zamana karşı parçayı yamadı ve uçak son yakıtıyla yere inebildi. Ancak ilgili parça hasar aldığından rokette kullanılamadı.

Gökyüzünde roket yamamak, hikayelerin yalnızca birisi olup diğer yapılanlar yanında devede kulaktır. Tüm yapılanlar ise zamanı geldikçe anlatılacaktır =)

Kaynakça: Elon Musk, Walter Isaacson - Nepal Yayınları