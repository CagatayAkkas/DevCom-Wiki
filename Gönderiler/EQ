DevCom Bilgi: Duygusal Zeka (EQ)

EQ: Duyguları tespit etme, yönetme, anlama ve başkalarını onlarla etkileme kabiliyeti olarak tanımlanabilir. Günlük hayatın her alanında azami öneme sahiptir. 
IQ gibi katı değil, zamanla artıp azalabilen bir olgudur. Genelde 3 ana başlıkta derlenir:

1)Kişisel farkındalık.
Kişinin hisleri ve onların eylemleriyle bağlantısını kavrayabilmesidir. Algı, kişinin gerçekliğidir. İnsanlar aynı ortam ve şartlarda bile farklı hislerle 
farklı dünyaları yaşarlar. Olgunluk, dürtü ve eylemin arasını açabilmektir. Duygusal denge, adapte olabilirlik ve olumlu bakış açısı farkındalığı destekler. 
Kendini tanıyan düşmanını da tanır. Kendini bilmeyen ise hep yolda kalır.

2)Sosyal farkındalık.
Çevreyle etkileşime girebilme, çevresel duyguları anlama, insanların ihtiyaçlarını kavrama, empati ve uyum kavramlarını içerir. Bu özelliklere sahip kişi, 
günlük hayattaki sorunların çoğunu çözebilir, araları bulur, takımı bir arada tutar, tükenmişliği engeller ve kümeyi istediği yöne taşıyabilir. 
Eksikliği ise robotlaşma, iletişimsizlik ve ben merkezciliği getirir.

3)İlişki yönetimi.
Karşılıklı bağlantıyı korur ve düzenler. Etki, ilham, fayda ve takım çalışmasını içerir. Ana hedefi, tarafların en iyi hallerine ulaşmalarını sağlamak 
ve bunu sürdürebilmektir. Önceki iki başlık halledilmeden bu madde tam olmaz.

Bu kavramların sırrı, çok gizli veya bilinmez olmaları değildir. Aynen bakmak ile görmekte olduğu gibi farkında olunduğu anda algılama gerçekleşir. 
Ancak bilinmediği takdirde sonsuza kadar ıskalanır. Yapmamız gereken, bu kavramları aklımızda tutarak kendimizi sorgulamaktır. 
Çevremizde yaşanılan sorunların sebebi IQ mu yoksa EQ mu tespit edilmelidir. Sorun olduğu algılanan her sorun çözülür. 
Sadece zihinsel/fiziksel değil, duygusal ilerlememize de odaklanalım. Robot değiliz, bu kavramları ötelemek yerine onları kabullenelim. Empatimiz bol olsun =)