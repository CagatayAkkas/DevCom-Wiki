DevCom Analiz: Herkes Tek Psikolojisi

Geçtiğimiz günlerde yaşanan yangın felaketi üzerine çok konuşuldu. Ancak çok önemli bir nokta hep atlandı.

Bu felaketler yaşandığı sırada insanlar, fiyatlar çakılmıştır diye düşünerek otelin yanmayan yerinden rezervasyon için yarışıyorlardı.

Alarmların çalışmadığı, yangın merdiveninin muallak olduğu, yetkililerin birbirini suçladığı bir ortamda yanmış insan bedenleri çıkarılırken bir yandan da kayakçılar 
bir tur daha teleferiğe biniyorlardı. Sonuçta yıllık izinlerini kullandıkları bu tatil için tüm sene çalışmışlardı.

Aynı sırada otel sahibi, rezervasyonlara yetişmeye çalışıp bir yandan da kendini ateşlere atan AFAD görevlilerinden konaklama ücreti istiyordu. 
Cenazeleri yerleştirmek için gelen kızarmış tavuk resimli tırın dışındaki cenaze araçları ise, naaşları taşımak için 100 bin TL istediler. 
Sonuçta yas ilan edildi ve 1 hafta sonra olay unutulacak. Peki buraya nasıl geldik?

Zirve tek kişiliktir, ben tek siz hepiniz, tek kişilik dev kadro, kargalar toplu kartallar yalnız uçar, ben tek çalışırım, dostum olmaz hasmım yaşamaz, herkes tek…

Toplum mühendisliği ile dünyanın geldiği noktada, toplum kavramı yıkılmış ve insanlar yalnızlaşmıştır. Herkes kendi hayatı için durmaksınız koşturmakta, 
çarktaki fare gibi olaydan habersizce yerinde saymakta ve ölmeyi beklemektedir. Muhabbetin bittiği, evdekilerin birbirinin yüzüne bile bakmadığı, 
internet yerine insana soru sormanın aşağı görüldüğü, dert anlatmanın zayıflık, her an partilememenin eksiklik olarak algılandığı, cevabı belli nasılsın 
soruları ile başlayan monologlar arasında uğultuda kalan insan ise çareyi ekrana gömülmekte bulmaktadır.

Sizin bir farkınız olsun. İnsanlarla optimal olmayan muhabbetler edin, kayıp düşerseniz gülümseyin, komşularınıza isimlerini sorun, kasiyerle revaçtaki ürünleri konuşun, 
simitçiyle hava tahmin yarışı yapıp işten/okuldan dönerken sonucu tartışın, gördüğünüz çiçekleri koklayın, yanından geçtiğiniz insanlara selam verin, 
bebeklere gülümseyin, yanınızda oturan kişinin el yazısını övün, berbere anılarını sorun, bir bankta sebepsizce 5 dakika oturup etrafı izleyin, 
yürüme hızınızı biraz yavaşlatın, yürürken kulaklığınızı çıkarıp etrafa odaklanın…

Özetle, kafanızı kaldırın; hayata bakın ve onu yaşayın =)