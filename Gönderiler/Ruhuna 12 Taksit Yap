DevCom Bilgi: Ruhuna 12 ay taksit yaparım!

Türkiye’de 129 milyon kredi kartı var. Bu, her yetişkin başında 3 kredi kartı demek. Peki ne oluyor?

Kredi kartı, aslında tam bir psikolojik tuzak. İnsanların asla ulaşamayacağı şeylere hemen ulaşmalarını sağlıyor. 
"Cebinde hiç para yok ama önemli değil, 12 ay içinde zaten olur.”. İnsan beyni de ödüle hemen ulaşmak için yanıp tutuştuğundan sonra hallederiz diyerek borçlanıyor. 
Ancak insan hayatı, kağıt üzerindeki gibi değil.

12 ay taksitli borcu olan birini düşünün. Her ay ne ödeyeceğinin hesabını yapmış ve elindeki tamı tamına yetiyor. Dışarıdan her şey güzel. 
Ancak aslında içeride korkunç bir baskı hakim. Yanlışlıkla arabayı vurursa, borcu ödeyemez hale gelip 3 ay daha çalışmak zorunda kalacak. 
Patronu ona sövse bile gülümsemek zorunda. Çünkü hemen ertesi gün yeni bir iş bulamaz. Hasta olma riskini alamaz. Herhangi ek bir harcama veya bir isteğe de sahip olamaz. 
Her hizmetin bir ücreti var. Ancak onda para yok. Alabileceği tek ücretsiz şey olan havayı soluyup 12 ay boyunca hiçbir hata yapmadan yaşamak zorunda.

İşte bu senaryo, çoğu “mutlu” görünen insanın içinde yaşadığı durum. Bundan dolayı kimsede ne huzur var ne de mutluluk. “Borç yiğidin kamçısıdır.” 
sözü, doğru olup yanlış anlaşılmıştır. Bu söz, borcun koca yiğitleri bile ezip köle gibi kamçılanma durumuna getirebileceğini anlatır. Gerçek mutluluk ise özgürlüktedir.

Borca girip bu saniye için tüm geleceğinizi taahhüt vermeyin. Bankalara ve faize yanaşmayın. Kolay gelen kolay gider. Sahip olduklarımızla mutlu, 
olmadıklarımız için gayretli olalım. Boynumuz dik, zihnimiz açık olsun =)