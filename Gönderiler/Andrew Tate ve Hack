DevCom Analiz: Andrew Tate, nedir? ne değildir?

37 yaşında, İngiliz Amerikan, 4 kick box dünya şampiyonluğuna sahip, Big Brother reality show ile ünlenmiş, 2023’te Google’da en çok aranan 3. kişidir. 
Hakkındaki görüşlerin neredeyse tamamı uçlardadır. Peki kim haklı?

Öncelikle Tate kardeşler maddi çıkışlarını kendilerinin de ifadesiyle web camle, kızlar üzerinden erkeklerden para alarak yapmışlardır. Hatta bazı 
durumlarda mesajlaşmaları kendilerinin yaptıklarını da söylemişlerdir.

Ana söylemleri maskülenliktir. Söylemin popülerli doğal boşluktan kaynaklanmaktadır. Modern dünyada erkekler fiziksel, psikolojik ve biyolojik olarak güçten düşmektedir. 
Tate bu durumu kullanarak ağırlıklı olarak genç erkek izleyicilerine öğütler vermektedir. 

Öğütlerinin haklılık payı barizdir. Kişinin spor yapması, kararlı olması, pes etmezse her şeyi yapabileceği, ailesine sorumluluğu, dünyaya etkisi gibi herkesin bilip 
kimsenin dillendirmediği kişisel gelişim başlıklarına enerjik ve sert bir dille değinir. Ancak kadınlardan eşya veya evcil hayvan gibi bahseder ki yanlıştır.

Geçtiğimiz günlerde Tate’in okulu Hustlers (Dolandırıcılar) University sitesi hacklendi. Normalde bu okul, Discord klonu bir sitede “pratikte uzman” kişilerin farklı 
konularda anlattığı dersler ve Andrew’in yaptığı “gizli” grup toplantılarını içerir. Çeşitli kaynaklar, derslerin temel düzeyde standart şeyler olduğunu söylemektedir. 
Ancak slogan sağlamdır: Aylık sadece 50 dolar ver. Yeni hayatını al! Andrew bu siteden aylık 5.6 milyon dolar kazanmaktadır.

Gelelim hacke, sitenin kodu Revolt uygulamasını geliştiren bir yazılımcının yazdığı eski versiyonlardan çalıntıdır. Sızan veride hem açık hem de gizli kanallardaki 
konuşma geçmişleri ve ders materyalleri mevcuttur. Sadece txt formatındaki verinin boyutu 14gb’tır. Tüm kullanıcı verileri de yine çalınmıştır. 324 bin mail internete 
düşmüştür ki kripto dolandırıcıları için bir ziyafettir. Tate’in “savaş” odasında takılmak isteyenler de aylık 8 bin dolar vermektedir. Verilerde bu kişilerin 
fotoğrafları ve kimlikleri de mevcuttur.

Andrew, daddy ismini verdiği bir kripto para çıkarmıştır. “Gizli” toplantılarda bu parayı övüp insanları gazlıyor ve onlara kolay para vaat ediyordur. 
Rug Pull denilen insanlara parayı yatırtıp sonra parayı sistemden çekme ile onları dolandırmaktadır. Kripto paranın değeri ona yatırılan para olduğundan, 
birinin kazanması için başkasının kaybetmesi gerekmektedir. Kazanan ise hep Andrew’dir. 

Özet: Tate, bazı söylemleri doğru olan bir dolandırıcıdır =)

Kripto: https://www.youtube.com/watch?v=e4UJE8XbrUs
Hack: https://www.youtube.com/watch?v=j84gB2cbNps&list=PL_FGE-e8OL6lPjLa2HDC9opvHXuMM2vvG
Detaylar: https://www.dailydot.com/viral-politics/andrew-tate-the-real-world-hack/
Genel: https://en.wikipedia.org/wiki/Andrew_Tate