DevCom Bilgi: İşiniz, sağlığınız, paranız, eğitiminiz ve eğlenceniz artık yapay zeka ile “güvende”.

Amerika’nın en büyük sağlık sigorta şirketi UnitedHealthcare (bitişik), bile isteye %90 yanlış dönüt veren bir yapay zeka kullanarak sigorta taleplerini reddetti 
ve muhtemelen halen reddediyor.
Detaylar: https://www.newsweek.com/united-healthcare-ceo-shooting-ai-lawsuit-1996266

Z kuşağında finansal tavsiye almak için yapay zekayı kullanma oranı %62. Çeşitli sunucularda çıkarılan “bot” yapay zeka yardımcılar, insanlara çeşitli 
verileri kanıt gibi gösterip rug pull yaparak onları dolandırıyor.
Detaylar: https://www.cnbc.com/2024/11/04/how-to-use-artificial-intelligence-for-personal-finance.html

Eğitimde yapay zeka kullanımı hızla artıyor. 2024 verileri bu oranın %86 olduğunu gösteriyor. Öğrenciler artık araştırmıyor veya dolaylı bilgi öğrenmiyor. 
Neredeyse sadece evet-hayır gibi cevaplar alarak içinde bulundukları anı kurtarıp devam ediyorlar. Bu durum da hem bilgisizliği hem unutkanlığı hem de araca 
bağımlılığı arttırıyor.
Detaylar: 
https://nsfjournals.com/article-files/pdf/WyWmemNe8hyG6vgiQoPO-1723214664.pdf
https://www.statista.com/statistics/1498309/usage-of-ai-by-students-worldwide/#:~:text=During%20a%20global%20survey%20of,intelligence%20tools%20in%20their%20schoolwork.

Yapay zeka destekli her türlü öneri uygulaması ile daha ucuzu varken pahalıyı, daha iyisi varken kendilerine daha çok para veren restoranı öneren araçlar 
insanları yanlış yönlendiriyor. 

Eğlence sektörüne teknik taraftaki etkilerini zaten biliyoruz (D.C. t.ly/ue5iX). Ancak günümüzde gerçek olması lazım gelen şeyler bile AI. Teksas’ın en meşhur 
pastanelerinden Ethos’un paylaştığı hiçbir ürün gerçek değil (bkz. t.ly/LVl-8). Son dönemde sayıları iyice artan yapay zeka fenomenlerden bazıları milyonlarca takipçiye 
sahipler ve tek olayı o gün yediği yemeği paylaşmak olan kişilerden bile daha rahat gönderi paylaşıp haksız rekabete sebep oluyorlar (çok da üzülmedik). 
Ressamlık ve müzisyenlik gibi sanat dalları da her geçen gün geride kalmakta.

Çalışma hayatında yapay zeka ile işe alımların yaygınlaşmasının ardından işten çıkarmalar da hızla artıyor. Tek yapmanız gereken tüm “sayısal” verileri sisteme 
vermek ve bu ay adaya kimin veda edeceğini öğrenmek.
Detaylar: 
https://abcnews.go.com/Technology/dangers-ai-hiring-firing-employees-focus-book/story?id=108890705
https://www.kornferry.com/insights/this-week-in-leadership/when-ai-says-youre-fired

En hayati alanlarda bile kontrol insandan makineye kayarken halen “Fişi çekecek eleman aranıyor!” esprisi yapmak, uyumak olur. Hayatınızı dijitalden 
uzaklaştırmaya çalışın. Gerçekle muhatap olun ve değer üretin. Sınırınız yapay zekanın çizgileri değil, hayal gücünüz olsun =)