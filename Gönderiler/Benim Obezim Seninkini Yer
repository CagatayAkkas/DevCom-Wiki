DevCom Bilgi: Benim Obezim, Seninkini Yer!

TÜİK 2022 verilerine göre 15 yaş üstü nüfusumuzda, kadınların %23,6’sı direkt obez, %30,9’u aşırı kilolu. Erkeklerin ise %16,8’i (ilginç =)) obez, 
%40,4’ünün aşırı kilolu olduğu görülüyor [1]. 2024 sonuna geldiğimizde ise nüfusumuzun %30’dan fazlasının direkt obez olduğunu görüyoruz ki 
aşırı kilolu olanlar bu orana dahil değil [2].

Öyle bir noktaya geldik ki herkes obezite ameliyatı yaptırdığından, bakanlık özel yönetmelik yayınlıyor. Yeni kurala göre, ameliyat için özel eğitim gerekiyor 
ve beden kitle indeksi 30’un altında olanlara ameliyat yapmak yasaklanıyor. [3]

Peki buraya nasıl geldik? Öncelikle ülkemizde “yemek” kavramı çok farklı bir noktada. İnternette milyonlar izlenen sürülerce kanalın tek konsepti yemek yemek. 
O kadar ki TRT Spor’da zayıflık övüleceğine, futbolcular gidip yemek deniyorlar :D

Artık yemek yemek, bir seremoni. Çorba, ana yemek, yan öğün, tatlı, çay, kuru yemiş, meyve… Çalışırken atıştırmalık, yolda yürürken kahve, toplu taşımada (vapur) simit, 
iş/okul çıkışı arkadaşlarla dondurma, buluşmalarda lahmacun/dürüm…

Bilimsel verilere göre vücut, ilk lokmadan 20 dakika sonra doyma sinyalini gönderiyor. Bizde ise sadece yemek yerken izlenen video/dizi/filmin süresi 20dk. 
Video bitmeden kalkmak ise söz konusu bile değil.

Araştırmalar, ülkemizin aerobik fiziksel aktivite oranında avrupa sonuncusu olduğumuzu gösteriyor [4]. Yani başkası bu kadar yemeği yese maraton koşması 
gerekirken, biz yemekten sonra ekran başında takılıp uyuyoruz.

Fazla yemenin; psikolojik, biyolojik ve mekanik sıkıntıları bariz. Ancak asıl önemli nokta, fazla yiyen kişinin ağırlaşmasıyla enerjisinin beynine değil, sindirimine gitmesi. 
Bu da verimi düşürüyor. Hafif öğünler yiyelim ve hep çevik/zinde olalım. Kilomuz tabîî, gayretimiz gayrı tabîî olsun =)

[1]:https://data.tuik.gov.tr/Bulten/Index?p=Turkiye-Saglik-Arastirmasi-2022-49747#:~:text=28%2C3%20oldu-,Her%20g%C3%BCn%20t%C3%BCt%C3%BCn%20mamul%C3%BC%20kullanan%2015%20ya%C5%9F%20ve%20%C3%BCst%C3%BC%20bireylerin,15%2C5%20oldu%C4%9Fu%20tespit%20edildi.
[2]:https://www.aa.com.tr/tr/saglik/turkiyede-toplumun-yuzde-30u-obez/3409953
[3]:https://www.cnnturk.com/video/turkiye/obezite-ameliyatlarinda-yeni-donem-2220481
[4]:https://www.tr724.com/avrupanin-spor-haritasi-cikti-avrupa-ulkeleri-arasinda-en-dusuk-oran-turkiyede/