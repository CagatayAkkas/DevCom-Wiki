DevCom Analiz: Türkiye’de Doğmak: Rahmet mi, Lanet mi?

Doğmak ilginç bir konsept. Belirli bir zamanda, belirli bir noktada, belirli bir kişilikle, belirli bir fizik ve genetikle kendi kararımızdan bağımsız ortaya çıkıyoruz. 
Kum saati dönüyor ve zamana karşı hayat başlıyor. Peki biz TR’de ortaya çıkanlar olarak matematiksel anlamda ne kadar “şanslıyız”?

Bugün dünyada 8.2 milyar insan yaşıyor. Hindistan, Afrika ve Çin’deki insanların toplamı 4.3 milyar. Buralarda doğmanın “şanssızlık” olduğunu düşünürsek 
dünyanın %52’sini bir kenara bırakabiliriz. Yazı turayı geçtik.

Ama bununla ilgilenmiyoruz. Önemli olan ne kadar şanslı olduğumuz. Konuya temelden bakalım. Ekonomide ne alemdeyiz?

Bize bazen garip gelse de Türkiye bir G20 ülkesi. Yani 195 ülkenin içinde en iyi 20 ekonomiden biri. Milli gelir değerine baktığımızda ise millet olarak 6.7 milyar 
insanın önündeyiz. Ancak devamlı aşağı bakamayız. Küçük ülkeleri bırakıp direkt 1.’ye bakalım.

2025 verilerine [0] göre sağlık hizmetlerinin dahi ücretli olduğu Amerika’da, nüfusun %60’ı acil bir durumda bin doları yan yana koyamıyor. 
Hanelerin ise %77’si borçlu [1] (2023). Ancak bu bizi bağlamaz. Demek ki olay Avrupa’da.

Resmi Avrupa Birliği verilerine [2] (2024 sonu) göre Avrupa bölgesinde ortalama hükümet borcunun GSYH değerine oranı %88,1. 
Zaten bu değer 100 olunca, tüm yıl üretilen hizmetler dahil her şey, yani gözünüzün yeni gördüğü para yapan her şeyi satsanız yine borcu ödeyemiyorsunuz.

“Bu kesin Yunanistan’ın suçudur. Sen Venedik’in gondollarından, Paris’in kulelerinden bahset!”

Aynı, hükümet borcu-GSYH değeri Fransa için %112, İtalya için %137.

“Hiç farketmez. Devlet yönetmiyoruz. İnsanlar yere düşünce bile gülümsüyorlar. Önemli olan kişisel mutluluk.”

Avrupa Birliği Uyuşturucu Merkezi (EMCDDA) raporuna göre [3](2022) sadece esrar özelinde, Avrupa’da yasa dışı olarak esrar kullanan 22,2 milyon kişi var. 
Bu sayının anormalliği, bazı ülkelerde uyuşturucunun zaten legal olmasıyla daha da artıyor.

Durumu toparlamak için savaş veya sömürgeye girmeleri de imkansız. Avrupanın en borçlu 3. ülkesi olmak pahasına silah alan Fransa haricinde önümüzde kimse bulunmamaktadır. 
Ülkemiz ise dünya üzerindeki en büyük 8. savaş gücüdür.

[0]: https://www.cbsnews.com/news/saving-money-emergency-expenses-2025/

[1]: https://www.ramseysolutions.com/debt/average-american-debt

[2]: https://ec.europa.eu/eurostat/web/products-euro-indicators/w/2-22102024-bp

[3]: https://www.euda.europa.eu/publications/european-drug-report/2023_en

Bakış açımızı genişletelim. Sonuçta “sonsuz” uzay-zaman çizgisinin, içinde bulunduğumuz döneminde doğduk. Eğer 20 sene önce doğmuş olsak, internet elit, 
telsiz telefon lüks, faks makinesi pahalı, film kiralamak korsan, TV birkaç kanal olacaktı. Isınalım diye kömür taşıyıp soba zehirlenmesinden ölmemeye çalışacaktık.

Biraz daha önce doğmuş olsak 2. dünya savaşı, ondan biraz öncesi 1. dünya savaşı olacaktı. Ampulün icadı ise zaten 1879. Bugünden bakınca da ateş yakarak 
aydınlanmaya çalışmak, gelişmiş bir konsept gibi durmuyor.

Geleceğe baktığımızda ise bizi genetiği değiştirilmiş insanlar, çipli bebekler, sonsuz kuvvetli yapay zekalar, gerçekten farksız sanallık, sıfır mahremiyet, 
kıtalar arası füzeler, yörünge silahları ve sonsuz bir kontrol bekliyor.

Yani uzay zamanda öyle bir andayız ki, hem geleceğin teknolojilerini kullanıyoruz hem de geçmişin analogluğunu deneyimleyebiliyoruz. 
Basit matematikle, x/sonsuz = 0 olduğundan imkansız bir ihtimali yaşıyoruz.

“Ne fark eder? Neticede herkes bir yerlerde doğuyor. Ha orada doğmuşum ha burada, zaten öleceğiz.”

İnsanlık tarihine baktığımızda toplumların birbirinin devamı niteliğinde olduğunu ve kaderlerinden kaçamadıklarını görürüz. Tarih bilimi bunu “Coğrafya kaderdir.” 
şeklinde özetlerler. Peki Türkiye? Rastgele bir Johnny veya Tony’den farkımız ne?

İnsanlık tarihinde kurulan 26 imparatorluğun 16’sı milletimizce kurulup yıkılmıştır. Dünya üzerinde tarihini anlatırken bize değinmeyen bir ülke bulunmamaktadır. 
Sadece nicel değil, nitelik olarak da farkımız mevcuttur. İnsanlık tarihinin en uzun süreli süper gücü bizizdir. Atı ilk evcilleştiren, onlu sistem ile savaş tarihini 
değiştiren, sırf cihangirlik olsun diye orta asyadan Roma’ya kadar gidip Papa’dan biat alıp dönen yine bizizdir. Tarihin alakasız yerleri hep bizle doludur. 
Koca Sina Çölü, attan inilip ayak üstünde geçilmiş, 40 kişi ile Çin sarayı basılmış, gemiler karada yüzdürülmüştür.

Tarihimiz, gücün limitleriyle doludur. Yeni kıta Amerika’nın ve keşfedilmemiş tüm diğer diyarların yegane hakimi, Kutsal Roma Cermen İmparatoru V.Karl Şarlken, 
Fransa üzerine sefere çıkmış, kanlı savaşların ardından kralları dahil, Fransızları esir etmiştir. Ancak Kanuni’den gelen, belki %90’ı ünvan olan mektuptan sonra Şarlken, 
kralı anında bırakıp barış imzalamıştır.

"Nostaljik epiklik veya fil tarihindeki olaylar bizi bağlamaz. Önceki günkü kahvaltıyı hatırlamıyoruz. Kimsenin umrunda değiliz!”

Kişinin beyaz doğup kendini kurşun kalemle siyaha boyaması ne kadar abesse, toplumların kendini inkar etmesi de o kadar abestir. Kimse bir şey unutmuş değildir. 
Uzağa gitmeyin, bugün şu yazıyı okuyan arkadaşlarımızın arasında bile, ırkçılığa uğramamak için ismini değiştirenler vardır.

Milletimizin nesnel rolü, dünyayı yönetmektir. İnkar etsek de aldığımız her nefes, kendileri için bir tehdit unsuru ve savaşın teminatı olarak görülmektedir. 
Onlar, para kazanıp ölmemeye çalışarak rollerini oynamaktadırlar. Tarihin akışı ise bizim için sahneyi hazırlamaktadır.

Özetle, uzay zaman içindeki “sonsuz” ihtimaller arasında en iyi zamanda, en iyi konumda, en iyi hikayeyle, en iyi rol için doğmuş olmamız şans değil, mucizedir. 
Aksini söyleyenlere aldırmayınız. Onlar, rolünüzü oynayıp kendilerini yönetmenizi beklemektedirler =)