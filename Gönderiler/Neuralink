DevCom Bilgi: Neuralink

2016 yılında Elon Musk tarafından kurulan şirket, beyin çipleri yardımıyla bilgisayar-beyin bağlantısını kurmayı amaçlıyor.

Nasıl çalışıyor?
Temelde ince elektrotlara sahip bir beyin implantımız var. İmplanttaki çip sinir hücrelerindeki (nöronlar) elektrik sinyallerini algılayarak bunları dijital verilere 
çeviriyor ve bu verileri kablosuz olarak dışarı aktarıyor.

Ne işe yarıyor?
Şu anda sadece düşünerek fare imlecini kontrol etmek veya araba yarışı oynamak gibi daha kompleks işler yapılabiliyor. 
Ancak bunlar, bugün olduğu gibi girdileri düşünme ile oluyor. Msl: Araba kullandığınızı düşünmüyorsunuz. Klavyede hızlan tuşuna bastığınızı düşünüyorsunuz.

Ne işe yarayabilir?
Vücudumuzdaki çoğu eylem sinirler yardımıyla olmaktadır. Bu taleplerin de gittiği merkez beyindir. Öyle olunca kişinin bacağını kaldırmak için gönderdiği 
sinyal algılanabilir. Bu şekilde de felçli veya kas erimesi olan hastalar tekrar yürüyebilir. Yani sinir hastalıklarının önemli bir kısmına tedavi olabilir.

Başka?
İnsanlık için yeni bir dönemi başlatabilir. Bugün uzun komutlar vererek önemli miktarda zaman kaybediyoruz. Çipler ile bilgisayara müdahale hızımız nöronlar 
kadar hızlanabilir. Ayrıca gelişmiş beyinlerle çoklu işlemler de mümkün. Yani artık insanlar elini bir şeye değdirmeden oturduğu yerden her istediğine ulaşabilir. 
Beyne dışarıdan veri yüklenebilir, hafıza güçlendirilebilir, duyulara müdahillik, beyne işlemci gücü gibi siber ekler olabilir.

Potansiyel tehditler?
Hacklenebilir insan, 0’dan bile aşağı mahremiyet, mutlak kontrol, manipülasyonlar, sinirlere müdahale ile hormon salgılatma (ne zaman istersen dopamin, adrenalin), 
insan 2.0 ile parası olanla olmayan arasındaki farkın arşa çıkması, makineleşme ve insanın kıymetini yitirmesi, uzaktan kapatılabilen (ölüm) insan konsepti, 
virüs veya kısa devreler ile toplu katliamlar…

Buradan çıkarmamız gereken ders teknolojinin kötü olması değil. Üreten biz değilsek kötü olması =)