DevCom Biyografi: Michael Faraday

Londra’da yoksul bir ailede doğdu. Çocukluk dönemlerine geldiğinde 9 kardeşi vardı. Babası demirciydi. Ancak hastalığı nedeniyle nadiren çalışabiliyordu. Faraday devamlı okumak istiyor olmasına rağmen kitaplar o dönemde zenginlerin ilgilendiği şeylerdi. Faraday bir gün kitap ciltleyen bir dükkana girdi ve hayran kaldı. Satıcı da onun küçük yaştaki ilgisini görmüş ve onu dağıtım işine almıştı. Ardından ciltleme işine çırak olarak devam etti. Bu süreçte Faraday yeni kitaplar okuyabildi ve kendini geliştirdi. Çıraklığı tam *yedi yıl* sürdü. Faraday elektrik konusundaki merakını keşfetmişti. Dükkanın arka odalarından birinde deneyler yapmak için izin aldı. Bir gün Isaac Watts’ın Improvements of the Mind kitabını okudu ve çok etkilendi. Bu kitapta kişi ne kadar fakir olursa olsun hedeflerine varabileceği söyleniyordu. Bu kitaptan bilgileri pratiğe dökmesi ve bir akıl hocası bulması gerektiğini öğrendi. Edindiği notlar ve deneyleri kayıt altına alıp genişçe bir kitap haline getirmişti. Bir gün Kraliyet Enstitüsü’nden biri bu kitabı gördü ve etkilendi ve onu konferanslara davet etti. Faraday etkinliklere katılmaya başladı ve Humphry Davy tanıştı. Ondan etkilendi ve onu akıl hocası olarak kafasına koydu. Ancak hocaya ulaşması bile hayaldi. Enstitüde ne kadar pozisyon varsa hepsine başvurdu ancak sonuç alamadı. Aradan geçen aylar sonra şans eseri açılan bir pozisyona girmiş ve herkesi etkilemişti. Hocasının yanında asistan olarak çalışmaya başladı. İkinci çıraklık evresinde *8 yıl* geçirdi. Ancak artık hocasının onu kısıtladığını hissediyordu. O dönemde insanlar elektrik ve manyetizma arasındaki bağlantıyı yakalamaya çalışıyorlardı. Faraday’da buna odaklandı. Bir gün bir bardağı cıva ile doldurdu. İçine dikey olarak bir mıknatıs yerleştirdi. Mantarla tuttuğu bir teli cıvanın içine sarkıttı ve elektrik verdi. Telin konik hareket yaptığını gözlemledi ve tarihte ilk kez elektrik, kesintisiz hareketi üretmek için kullanılmış oldu. Hocasıyla bu durumu kabullenemedi ve araları bozuldu. Faraday onla ilişkiyi kesti. Bugün hocasını kimse tanımazken kendisi tarihe geçti.

Edinilmesi gereken dersler: Bilgiye ulaşmak için bir bahane bulmamız (hele günümüzde) uygun değil. Gerçek manada başarı iyi bir çıraklık dönemiyle geliyor ve bu süreç istemesek de yıllar sürüyor. Bu yolculukta bize yol gösterebilecek bir insana ihtiyaç var. Çıraklık bitince ustamızın gölgesinden çıkmalı ve onu geçmeliyiz =)