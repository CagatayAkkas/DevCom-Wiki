DevCom Bilgi: Vape’in (Elektronik Sigara) Bilinmeyenleri

TÜİK verilerine göre ülkemizde 2022 yılında, 15 yaş üzeri nüfusun %28,3’ü her gün tütün kullanıyor. 
Bu oran erkeklerde %41,3 iken kadınlarda %15,5 [1]. TÜİK dışındaki verilere göre de 2024 oranı %30 (korkunç).

Günümüzde ise artan bu oranların üzerine bir de e-sigara yaygınlaşıyor. O kadar ki tabelalar bile 
güncellenmeye başlandı. 2023 verilerine göre İngiltere’deki çocukların %20’si kullanırken, 
ülkemizdeki tıp fakültesi öğrencilerinin %33’ünün sigara, %20’sinin e-sigara [2] 
kullandığı hesaplanıyor (Celal B. Tıp Fakültesi-2024). Peki, e-sigara hakkında ne bilmeliyiz?

Basitçe vape, farklı türden sıvıların karışımlarının ısıtılarak buharlaştırılması ve ağızdan içe çekilmesidir. 
İçindeki aroma verici partiküller dile yapışıp tat vermekte, nikotin ve geri kalan kimyasallar ise akciğerlerden 
kana karışarak beyne gitmektedir.

İşin acayip kısmı, tabelalarda uyarıları yapılan e-sigaranın alımı/satışı ülkemizde hem fiziksel hem de dijital 
olarak illegal. Yani kullanılan cihazlar resmiyet dışındalar. Bundan dolayı neredeyse hiçbirinin içerikleri standart 
denetimlerden geçmiyor. Yani bu kadar insan, içinde ne olduğunu bile bilmediği bir buharı emmek için tanımadığı 
firmalara sağlıklarını emanet edip, suç işlemek için üzerine para veriyor.

İşler burada da bitmiyor. Vape’in temel satış algısı: “Daha az zararlı sigara alternatifi” olması. Ancak vape, 
içeriğinde 20 sigaralık nikotin barındırabiliyor. Yetmiyor, içine koyulan aroma vericiler açıklanmıyor ve en 
ucuzundan saf kimyasallarla kullanıcı boğuluyor.

Ülkemizde sigara, nargile, puro, vape vb. akciğer kanseri vesileleri, çevreden görme başta olmak üzere 
yaygınlaşmakta; “Arkadaşımın eniştesi 95 yaşında. 60 yıldır içiyor, bir şey olmadı.” bahanesi, koca bir 
ulusu ikna etmeye yetmektedir. Kendini düşünmeyen, aktaracağı gen havuzunu düşünüp evladına acısın. Nefesimiz 
de düşüncelerimiz gibi derin olsun =)

Detaylar:
https://www.youtube.com/watch?v=cHEOsKddURQ

[1]: https://data.tuik.gov.tr/Bulten/Index?p=Turkiye-Saglik-Arastirmasi-2022-49747#:~:text=28%2C3%20oldu-,Her%20g%C3%BCn%20t%C3%BCt%C3%BCn%20mamul%C3%BC%20kullanan%2015%20ya%C5%9F%20ve%20%C3%BCst%C3%BC%20bireylerin,15%2C5%20oldu%C4%9Fu%20tespit%20edildi.
[2]: https://dergipark.org.tr/tr/download/article-file/4213272#:~:text=T%C3%BCrkiye'de%20yap%C4%B1lan%20baz%C4%B1%20%C3%A7al%C4%B1%C5%9Fmalara,5%2C17%2C18).