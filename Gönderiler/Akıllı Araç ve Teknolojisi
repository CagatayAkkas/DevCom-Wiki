DevCom Haber/Teori: Akılsız araçlara akıllı teknolojiler.

+Ford, araçlarına çevredeki araçları kontrol edip ilgili alandaki hız limitinin üstünde olanları polise otomatik olarak şikayet edecek sistemler eklemeye çalışıyor.
Detaylar: t.ly/6QDNN

Teori: Hali hazırda modern araçların mahremiyeti hiçe sayarak kullanıcı verilerini topladığını biliyoruz (bkz. t.ly/DG3Ev). 
Yeni teknolojilerle direksiyon da artık bilgisayarın elinde. Ancak akıllı araçların önündeki en büyük engellerden biri yasal sorunlar:

1)Araçların kaza yapması durumundaki sorumluluklar (sigorta, cezalar vs.).

2)Kullanıcıyı ilgilendiren durumlardaki (alkollü kullanım vs.) sıkıntılar.

Üreticilerin çözüm önerileri: 

1)Sürücü alkol metreye üflemeden araç çalışmasın. -> sürücü yanındaki kişiye üfletebilir.

2)Araç içine kamera koyup yüz taraması ile kullanıcının tanımlı olduğuna emin olalım. -> kişi sürüş sırasında alkol alabilir.

3)Kullanıcının yüz ifadesi ve hareketlerini takip edip ayık olup olmadığını anlayalım. -> sürücünün tek sorumluluğu ayık olmak değil.

4)Hali hazırda izliyoruz. Yüzü dışında hareketlerini de izleyelim. Gidip sıcak çay içip kendini yakmasın veya telefonla uğraşamasın. -> kullanıcı sorunu çözüldü \o/

5)Gelişmiş makineler hata yapmaz. Kazaların kaynakları tahmin edilemez/hatalı insan eylemleri. -> Çözüm: Herkes akıllı araç kullanırsa her şey tahmin edilebilir olur. 
-> Sorun: Geçiş süreci uzun sürer. İnsanlar akıllı araç kullanmak istemeyebilir.

6)Araçlar akılsız dahi olsa bazı özellikleri akıllanmış olsun. Mesela kapı kilitleri veya konsoldaki bilgisayar. Bu sayede hata yapan insanın tüm sürüş verileri toplanır 
ve kaza anında tek sorumlu o olur. -> Kaza anındaki sorumluluğu vermek güvenlik riskini azaltmıyor. Olan olmuş.

7)Her araca içeriyi olmasa da dışarıyı izleyen kamera ve takip sistemi yerleştirilsin (Ford’un yaptığı). Bu sayede sorun yaşanmaya başladığı anda 
(mesela biri hızlı kullanıyor) polis müdahale etsin. -> Manuel birimler sistemin otomasyonuna zarar verip bilinmezliğe sebep olabilir.

8)Araç bilgisayarları aracın mekanik kısmına müdahale edebilsin (Tesla, Mercedes vb. de kısmi var) Bu sayede ilgili alanda hız arttırıldığında frenler otomatik 
çalışmaya başlasın. İhbar edilen araç/kendini de ihbar edebilir otomatik dursun ve kapıları otomatik kilitlesin. 

9)Hali hazırda sürücünün araca müdahalesi çok azaldı. Otomatik sürüş standart olsun. Üstte sayılan çözümler de kanunla sabitlensin. -> Sorun çözüldü.

Senaryo: X, işine gitmek için hızla arabasına bindi. Kontağı çevirdi. Aracın kamerası çalıştı. X tanımlanan fotoğrafına benzemek için hemen makyajını tazeledi. 
Motor çalıştı. Bilgisayar ona ayık görünmediğini söyledi. X uykusuz olsa da en iyi gülümsemesini yaparak harika olduğunu söyledi. Sürüş mesafesi hesaplandı. 
Potansiyel gecikme 30sn idi. X yola çıktı. İlerlerken telefonuna bir bildirim geldi. Ancak araç kendini ihbar etmesin diye ilgili mesajdaki fotoğrafa bakamadı. 
Yolculuk sırasında bir anda rota yeniden ayarlandı. Bu durum sadece kendi arabası için değil tüm araçlar ve trafik işaretleri için de böyleydi. 
Acaba ne oldu diye dışarı bakınca bir aracın yolu tıkadığını gördü. Araç kendini kilitlemiş sürücü camı yumrukluyordu. X, aracın yaptığı ihbara baktı. 
Yüksek sinirle araba kullanmak yasaktı. Araba bu yüzden durmuştu. Kendi aracı şirket otoparkına park etti. Şirket kuralları gereği tüm çalışanlar şirket marşını 
okumak zorundaydı. X çok yorgun olsa da gülümseyerek marşı okudu ve kapı açıldı. X araçtan çıkarken bilgisayar, markasının sloganını tekrarladı. 
"Y araçları, özgürlüğe götürür.” =)