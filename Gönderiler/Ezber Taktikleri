DevCom Bilgi: Hafızayı Kuvvetlendirme ve Ezber Taktikleri

Formülize Edin: Öğrenmek istediğiniz bilginin baş harflerinden bir kelime çıkarın. Bu sayede sadece kısa bir kelimeyi akılda tutarak bilgiye ulaşabilirsiniz.

Sesli Anlatım: Beyin, bildiğini sanmaya çok yatkındır. Ancak konuyu anlatmaya başladığınız anda işlerin farklı olduğunu göreceksiniz. 
En iyi yol, bir arkadaşa yardım ederken ki anlatımdır. Çünkü soru sorar ve sizi detaya zorlar.

Uyuyun (oh): Özellikle öğlen-ikindi arasındaki uykular, bilgiyi beynin ön kısmından alıp kaydeder. Bu sayede yeni bilgiye de hazırlanmış olursunuz. 
Erken yatıp doğru aralıkta uyumak da önemli.

Uzun Soluk: Beynin ön lobu sınırlı sayıda bilgiyi tutabilir. Bir anda her şeyi ezberlemek yerine bilgiyi zamanla almaya uğraşın.

Nedensellik: Bilgiyi gidip son noktasından almayın. Sebeplerini de öğrenerek unutursanız sonuca kendiniz de gidebilir veya bağ kurabilir olun.

Duygusal Bağ: Öğreneceğiniz bilgiye duygusal değer yükleyin. “Bu formül, bilgisayarımın şifresi. Ya hatırlarım ya hatırlarım (gergin).”

Görselleştirme: Tüm bilgiyi tekte görebileceğiniz şablonlar hazırlayın. İnternetten resimler kullanın. Bu sayede bilgiyi hatırlamasanız da resmi 
hatırlayıp bağı kurabilirsiniz.

Egzersiz Yapın: Vücudu başka işlerle yorun ve devamlı ezber modunda kalmasını engelleyin. Kullanılmayan kas dinlenir. Zihni boşaltmanın yolu da dijital “mola” değil idmandır.

Not Tutun: Renkli kalem kullanın, dönüp tekrar edin ve öğrenin. En zayıf yazı en kuvvetli hafızadan etkilidir =)