DevCom Hayat: Kuryeler.

Dışarıdan temin (outsourcing), mühendisliğin vazgeçilmezidir. Bugün bu işi manuel yapanlara bakacağız =)

+Kuryelerin önemli bir kısmı performans/prim sistemi ile çalışmaktadır. Mevsim/yol vb. şartlar gözetilmeden belirlenen süre içinde ve paket adedince ücret almaktadırlar. Prim değerleri 300-500 gibi paket sayılarına ulaşmaya bağlıdır. Bu seviyelerden sonra paket başına alınan ücretler arttırılır. Bu sayede sürücü sisteme zaman olarak yatırım yapar ve çıkması zorlaşır.

+Kuryelerin çoğu belirli bir bölgedeki siparişlerin tamamını görerek inisiyatif kullanamaz. İki sipariş arası çok yakın olsa bile sistemin ona atadığı adrese gider ve bir sonraki için geri gelmek zorunda kalır.

+Kuryeler için hız her şeydir. Alınan ücretin ötesinde, geç kalındığı takdirde restoranın ürünü soğur ve onunla kavgalı olur. Çünkü restoran da kendisi gibi kullanıcıdan puan alacaktır. Üzerine şirketler, kuryeleri zerre düşünmeden süre sözü vermektedir. Bu da aceleyi katlamaktadır.

+Kuryeler, sendikalarını kuvvetlendirmek için çalışmaktadır. Ancak şirketler bu durumdan hoşnut değillerdir. Sendika üyelerini işten çıkarma, mobbing uygulama, terfileri engelleme, tehdit gibi karşı metodlar kullanılmaktadır. İspiyonculara para teklif edilmekte ve sendikalılara hain muamelesi gösterilmektedir.

+Şirketler, çözümü esnaf kuryelik sisteminde bulmaktadır. Bu yöntemde her kuryeye bağ-kur hesabı açtırılıp şahıs şirketi olarak çalıştırılır. Bu sayede şirketlerin motor, yemek vs. hiçbir masrafı olmaz. İstenmeyen durumlarda da sürücüyle bağlantı reddedilir. Normalde bir kaza, iş kazası sayılacak olsa bile bu sistemde kişiler kendilerine bakar ve tüm para da şirkette kalır.

Öte yandan baktığımızda; kargo değil sanki mars yolculuğu onay mektubu gelmiş gibi kabarıp kibirlenenler, kargo bedavaya(!) gelsin diye rastgeleden alıp unuttuğu ürünler geç geldi diye laf edip hız puanlarına düşük veriyor.

Bizler farkımızı ortaya koyalım ve yemeğe/suya 5 dakika erken ulaşabilelim diye canını ortaya koyan bu insanlara hoşgörülü davranalım =)
Detaylar: https://www.youtube.com/watch?v=O1fjQsHHBvU&rco=1