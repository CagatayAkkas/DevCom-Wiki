DevCom Bilgi: Günlük hayatta duyduğumuz ama ne olduğunu/nasıl çalıştığını bilmediğimiz sağlık tarafındaki bazı teknolojiler (akrabalara hava atmalık =))

En baştan önemli not: Ultrason ve MR radyasyon yaymazken BT ve röntgen yayar.

MR (Manyetik Rezonans): Vücuttaki su molekülleri üzerine manyetik alan ve radyo dalgaları göndererek çalışır. 
Güçlü (1.5 - 7 Tesla) bir manyetik alan oluşturulur. Bu alan vücuttaki hidrojen atomlarının çekirdeklerini (protonları) hizalar.
Hizalanan protonlara radyo dalgaları gönderilir ve enerjinin emilmesi sağlanır. Radyo dalgaları kesildiğinde protonlar 
eski hallerine dönerler ve bu sırada enerji yayarlar. Yayılan enerji takip edilerek haritalandırma yapılır.

Ultrason: İnsanın duyamayacağı kadar yüksek frekansta (2-18 MHz) ses dalgaları üretilip vücuda gönderilir. Ses dalgalarının dokulara çarpıp geri dönmesi analiz edilerek haritalandırma yapılır. Önden sürülen jel, hava boşluklarının doldurulup ses dalgalarının vücuda daha iyi girmesi içindir.

X-ray: 1895 yılındaki keşfi sırasında bilinmeyen bir radyasyon olduğu için X-ray ismini almıştır. Bu ışınlar x-ray tüplerinde anot ve katotların birbirine çarptığında açığa çıkardıkları enerjinin yönlendirilmesi ile oluşur.

Röntgen: X ışınları vücuda gönderilir ve ışının geçmediği noktalar belirlenerek haritalandırma yapılır.

BT (Bilgisayarlı Tomografi): Röntgenle benzer prensipleri kullanır. Ancak kişiye farklı yönlerden ışınlar göndererek veri alır ve bunu bilgisayarla 3 boyutlu bir harita haline getirir.