DevCom Rehber: Kımıldamadan verim canavarı olmak. (D.B.D. Dijitalde optimal üretkenlik ortamı.)

Vaktimizin önemli bir kısmını geçirdiğimiz dijital ortamımız da fiziksel ortamımız kadar önemlidir. Bugün bu ortama verim katacağız.

+Fluent Reader: Son haberleri öğrenmek için sosyal medya ve haber sitelerinin sonsuz boşluğuna girmeye son. RSS sistemini 
destekleyen site linklerini uygulamaya yapıştırın. Ardından tek tıkla tüm haberleri reklamsız ve tuzaksız olarak görün. 
Bu sayede hem dikkatiniz size kalacak hem de saniyeler içinde gündeme hakim olacaksınız. Uygulama açık kaynaktır =)
Fluent Reader: https://github.com/yang991178/fluent-reader
RSS nedir? : https://www.youtube.com/watch?v=AC0PbGAFXww

+ExcaliDrawZ: Bir görsel, yüz söze bedeldir. Ekibinize/arkadaşlarınıza/kendinize uzun uzun raporlar yazmayı bırakın ve tüm 
olayı görselleştirin. ExcaliDraw’ı ister tarayıcıdan ister uygulamasından kullanarak kolaylıkla çok kaliteli şablonlar 
çıkarıp işinizi hızlandırabilirsiniz. Açık kaynak olduğunu da belirtelim =)
Link: https://excalidraw.com/

+Widgetlar: Telefonu açmak bizim için bir refleks haline geldi. Bunu avantajımıza kullanalım! Ana sayfanızdaki bulamacı bir 
kenara atın ve widgetlardan oluşan bir sayfa hazırlayın. Bu sayfaya: Ekran süreniz, adım sayınız, tarih-saat-hava durumu, hatırlatıcılar, takvim, çeviri gibi araçları atayın. Bu sayede uygulama deryasında gezmeden her işinizi çözebilecek ve süreçler hakkındaki en önemli bilgileri istemsizce öğrenebileceksiniz.

+“Anytime” listesi: Boşluğa düştüğümüz zamanlar illaki olmuştur. Defterimize yazdığımız hedefleri gerçekleştirmek istemeyiz. Kendimizi bağımlılıkların kucağına atmak da tehlikelidir. Bu gibi durumlar için bir liste hazırlayın. Bu listede eğlenceli 
ve zamanınızı faydalı şekilde kullanmanızı sağlayacak şeyler olsun. Örnek: “Kalem çevirme hareketi öğren” (not: kalem çevirmek 
başta imkansız gibi görünüp 15-20 dk içinde kapacağınız mucizevi bir aktivitedir.)


+Google Calendar: Yaptığınız şeyleri birkaç kelime ve süreleri ile kaydedin. Farklı kategorilere farklı renkler atayın. 
Mesela: 2 saat kitap okuma (mavi). Bu sayede geriye baktığınızda zamanınızı öldürmediğiniz ve devamlı bir ilerleme halinde 
olduğunuzu göreceksiniz.

+Not Defteri (Fiziksel): Her sabah yapacaklarınızı defterinize yazarak gün içinde ilerlemenizi görebilirsiniz. Bu sayede 
ön belleğinizi de temiz tutacak ve unutma derdinden de kurtulacaksınız =)