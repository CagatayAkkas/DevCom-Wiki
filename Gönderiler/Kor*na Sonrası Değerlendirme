DevCom Tarih: Ya Camları Kapat ya da Babaanneni Öldür! (D.B.D. 2020-Pandemi)

2019’un sonlarında, Vuhan’dan yayılan bir virüs dünyayı ele geçiriyordu. Çin sokaklarında insanlar pili biten bebekler gibi yere düşüyor, testi pozitif çıkanlar evlere kitlenip açlığa terk ediliyor, hastalar ölürse sorun çözülür deniyordu. Açıklaması barizdi: Yarasa çorbaları ve Korona.

Ülkemizde söylentiler yayılırken bir anda bir şey oldu. Okullar kapatıldı, sokaklar boşaltıldı ve hayat durdu. Kıyamet sonrası film sahneleri bir anda gerçek olmuştu. İnsanlar anında radikalleşip çok net fikir sahibi oldular:

“Maske takmayanlar bizi öldürüyor.” "Eve giren her şey dezenfektana yatırılmazsa ölürüz.” "Sokaktaki havadan bulaşabilir, camları kapa.” “Aşı olmak istemeyenler yüzünden bu haldeyiz.” "Anneannenin hayatı senin elinde.”

Acayip bir akıl tutulması başladı. Merdiven altında gizli “kesimler” artıyordu. Polis mekanlara baskın üstüne baskın atıyor, hain berberler yakalanıp hayatlar kurtarılıyordu. Sokakta maskeyle motora binen orta yaşlı evli çift sosyal mesafeyi korumamaktan ceza alıyordu. Çocuklar geleceğimizdi, biz ölsek de onlar yaşamalıydı. Evlerden dışarı çıkan riskli veliler ve çocuklar ayrı odalara kapatıldı. Yemekler ya kapıdan veriliyor ya da mutfak havalandırılıyordu. Herkes mutlak ölüme bir nefes uzaktaydı.

Zihinler bulanıyordu. Türk kanı az hastalanıyordu. Bez maskeler işe yaramazdı. Burnunun üstünü de kapat yoksa zaten ölüsün fikri kabuldü. N 95 maskeler fakirle zengini ayırıyor, parası olan yaşıyordu. Metroda daha az nefes alırsak daha uzun yaşardık. Birinin öksürdüğünü duyarsak ise iş işten zaten geçmişti.

Sanki açlık oyunlarındaymışız gibi her akşam Koronametre (tabir: DevCom) sayıları açıklıyor, bu sayılar tüm gün tekrar ediliyordu. “Devlet sayıları gizliyor. Aslında bunların en az üç katı. Maske satan eniştemden duydum.” sözleri zihinleri ele geçiriyor, şüpheler artıyordu.

Global vicdan ve fikirler oturtuluyordu. Dünya Sağlık Örgütü haklı, üzücü editler dokunaklı, ölüm ise normaldi.

Düşünülmesi Gerekenler:
+Yüzlerce Çinli kurye halen her gün bir anda bayılıp sokakta ölüyor.
+Yarasa çorbası içilmeye devam ediliyor.
+Virüs vardı ki test pozitif çıkıyordu.
+Aşı olanlar da hasta oldular.
+İnsanlık sınavı verebildi mi?
+Tekrar olur mu?
+Süreç neleri hızlandırdı ve hangi ideolojilere yaradı?

Hastalanmamanın sırrı ne mi? Tabii ki de yakalanmamak =)