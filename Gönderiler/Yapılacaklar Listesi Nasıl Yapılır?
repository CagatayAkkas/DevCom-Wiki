DevCom Bilgi: Yapılacaklar listesi nasıl yapılır?

0)Asla tamamını yapabileceğiniz bir yapılacaklar listesi hazırlamayın. Yazdıklarınızın %20’sini yapamaz halde değilseniz yanlış yapıyorsunuz. 
Bir kişi 100 almak için çalışsa kötü ihtimalle 80 alır. 80 için çalışanın kötüsü ise 60’tır. Rahat rahat yapılabilecek şeyleri yazıp zaman kaybederek işleri yapıp 
sonunda da kolayca başarı hissetmeyi bırakın. 

1)İşlerin yapılış sırası, yapılacak iş sayısından daha önemlidir.
Kolaydan başlayıp yorulanlar zora tâkât getiremezler. Bir işi her türlü yapmak zorundaysanız onu erkene çekin.

2)Günlük sıfırlanma. 
Devamlı bir şeyleri geleceğe ittirip geçmişin bedelini ödemekle boğuşmayın. Günün ilk işi olarak yapacaklarınızı kenara yazın. 
Önceki günden kalan işlerin yanına 1-2-3 gibi sayılar ekleyerek bu işin kaçıncı güne taşındığını görün. 
Bu durum o işi adeta bölüm sonu canavarı yapacak ve onu haklayıp başarmak için şevkleneceksiniz.

3)Sıradaki önemli işi tespit edin. Bir uyandınız ki 1 saat fazla uyumuşsunuz. Niyetlendiğiniz işler suya düştü, zaman daraldı vs. bunlarla vakit kaybetmeyin. 
Her an, tek önemli olan bir sonraki yapacağınızdır. Yapamayacaklarınız için üzüleceğinize yapabilecekleriniz için sevinin. 2 saat geç de kalkabilirdiniz. 

4)Zamanınız olduğunu kabullenin. 
Kendinizi kandırmayı bırakın. Sadece telefon ekran süremiz her hafta 1 tam gün mesaimizden fazladır. Bir şeye vakit ayıramıyorsak sebebi onu yeterince önemsemiyor olmamızdır. 
Zamanınız var ve istediğiniz o şeye günde 30dk ayırırsanız yakın gelecekte sonuç alacaksınız =)