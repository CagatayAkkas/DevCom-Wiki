DevCom Haber: OpenAI’ın Sora’sı Kullanıma Açıldı.

Ne kadar iyi?
Milyarder film yatırımcısının kendisini görüp 800 milyon dolarlık stüdyo yatırımını iptal ettirecek kadar iyi. Açıldıktan kısa bir süre sonra sitesinin çöküp (halen çökük) kullanıcı alımını kapatacak kadar iyi (bizce abartı olsun diye bilerek kapattılar). Ama o kadar da iyi değil =)

Peki artık alıştığımız fotoğraf/video üreticilerden farkı ne?

Öncelikle, artık önemli bir kesim insan için eşik geçildi. Onlar yapay zekayı gerçekten ayıramayacaklar.

Sora, istediğiniz her formatta (dikey, yatay vs.) içerik üretebiliyor. Yine ince ayarsız tek girdi ile çalışıyor. Saniyede 24 adet fotoğraf üretip onları art arda yerleştirerek akıcılığı sağlıyor. 1080p’lik 10 saniyelik bir video dakikalar içinde 720p‘lik 10 saniyelik video ise saniyeler içinde hazırlanabiliyor.

Story özelliği ile verdiğiniz iki görsel arasında bir bağ ve geçiş kurarak istediğiniz hikayeyi çıkarabiliyor. Mesela servis atacak bir tenisçinin topa vurması ardından topun önce köfteye sonra kediye dönüşmesi gibi.

Başka bir açıdan baktığımızda ise OpenAI’ın veri setleri açık değil. Yani kuvvetle muhtemel para ile stok içerik satanlardan hiçbir ücret ödenmeden görseller alındı ve kullanıldı. Bu yapay zeka tarafındaki her konuda aynı.

Bu gelişmelerin bu denli hızlı olmasının çoğu mesleği tehlikeye attığını geçiyoruz. Bu noktada şunu sormalıyız: “Tam kâr amacı güden şirket olmaya çalışan OpenAI, Sora ve GPT’yi hayrına mı ücretsiz kullandırıyor?”

Sora’yı sadece eğitmek için harcanan enerjinin Avrupa’daki bir şehrin elektrik sarfiyatı kadar olduğu düşünülüyor. Bunun dünyanın kullanımına açılması kısmına girmiyoruz bile. Yani?

Yani birkaç yıl içinde açık kaynağın da bu seviyelere gelip elimize düşmesi durumunda dijital içeriklerin önemli bir kısmı biz farketmesek de AI olacak. Bu servislerin önemli bir kısmı da ücretli ve patentli olacak. Yani ürettiğiniz görsel üzerindeki hak şirketin olup size kullanım sınırları çizilecek.

Özetle: OpenAI kapalı, Sora iyi, gerçeklik çalkantılı, gelecek muamma, durum: Ümitvar =)

Not: Sora henüz Türkiye’de kullanıma açılmadı.

Detaylar: https://www.youtube.com/watch?v=lNqC5_aVAXo